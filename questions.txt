Hvor mange procent af stemmerne skal et parti normalt have for at blive repræsenteret i Folketinget?
A: Mindst to procent
B: Mindst fire procent
C: Mindst fem procent

Hvilket parti har Inger Støjberg tidligere været medlem af?
A: Socialdemokratiet
B: Venstre
C: Det Konservative Folkeparti

Hvornår blev Moderaterne valgt til Folketinget første gang?
A: 2007
B: 2015
C: 2022

Hvilket parti fik flest stemmer ved valget til Europa-Parlamentet i Danmark i juni 2024?
A: Socialistisk Folkeparti
B: Danmarksdemokraterne
C: Radikale Venstre

Hvad skete i 1849?
A: Danmark mistede Skåne
B: Stavnsbåndet blev ophævet
C: Grundloven blev indført

I hvilket af følgende årtier var Thorvald Stauning statsminister?
A: 1930’erne
B: 1950’erne
C: 1970’erne

Hvornår er landegrænsen mellem Danmark og Tyskland sidst blevet ændret?
A: 1720
B: 1820
C: 1920

Hvilket af følgende partier har samlet set været i regering flest år?
A: Socialistisk Folkeparti
B: Radikale Venstre
C: Dansk Folkeparti

Hvem har instrueret filmene 'Idioterne' og 'Dancer in the Dark'?
A: Susanne Bier
B: Lars von Trier
C: Lone Scherfig

Hvad er Tycho Brahe (1546-1601) særlig kendt for?
A: Han var astronom
B: Han var salmedigter
C: Han var opdagelsesrejsende

Hvilken dansk forfatter har skrevet bogen 'Den Afrikanske Farm'?
A: Tove Ditlevsen
B: H.C. Andersen
C: Karen Blixen

Hvad er Yahya Hassan (1995-2020) særligt kendt for?
A: Han var musiker
B: Han var digter
C: Han var fodboldspiller

Hvordan har dagpengeperioden for arbejdsløse udviklet sig siden 1994?
A: Den er blevet længere
B: Den er uændret
C: Den er blevet kortere

Hvor gammel skal man mindst være for at købe stærk spiritus?
A: 14 år
B: 16 år
C: 18 år

Hvordan har antallet af studerende på de lange videregående uddannelser overordnet udviklet sig de seneste 20 år?
A: Det er steget
B: Det er faldet

Hvor stor en andel af Danmarks befolkning udgøres af indvandrere og deres efterkommere?
A: Cirka 5 procent
B: Cirka 15 procent
C: Cirka 25 procent

Ved hvilken by i Jylland malede Anna Ancher og Michael Ancher særligt mange af deres billeder i slutningen af 1800-tallet?
A: Silkeborg
B: Sønderborg
C: Skagen

Hvilken funktion havde Kronborg Slot i Helsingør frem til 1857?
A: Hjemsted for Højesteret
B: Gravsted for danske konger og dronninger
C: Opkrævning af told fra skibe, der sejlede gennem Øresund

Hvilken ø er blandt andet kendt for sine runde kirker?
A: Bornholm
B: Samsø
C: Langeland

Hvilket af følgende områder har staten ansvaret for driften af?
A: Politiet
B: Børnehaver
C: Sygehuse

Hvem afgør, om en borger skal varetægtsfængsles?
A: En advokat
B: En dommer
C: En politibetjent

Hvad er moms?
A: En afgift på blandt andet varer man køber i butikkerne
B: En skat man betaler af sin indkomst
C: Et gebyr man betaler for at have adgang til DR's tv- og radiokanaler

Hvor ofte afholdes der valg til kommunalbestyrelser og regionsråd?
A: Hvert tredje år
B: Hvert fjerde år
C: Hvert femte år

Hvad hedder Færøernes største by?
A: Reykjavik
B: Nuuk
C: Tórshavn

Hvilket land anlagde en militær base i det nordlige Grønland i begyndelsen af 1950'erne?
A: Canada
B: Tyskland
C: USA

Hvilket land blev Danmark angrebet og besejret af i Slaget på Reden i 1801 under Napoleonskrigene?
A: Storbritannien
B: Nederlandene
C: Spanien

Hvilken religion var den mest udbredte i Danmark i middelalderen (cirka 1050-1500)?
A: Ortodoks kristendom
B: Katolsk kristendom
C: Protestantisk kristendom

I hvilket af følgende århundreder fandt dansk slavehandel mellem Afrika og de danske kolonier i Caribien sted?
A: 1100-tallet
B: 1400-tallet
C: 1700-tallet

Hvem består Rådet for Den Europæiske Union af?
A: Politikere direkte valgt af EU's befolkninger
B: Embedsmænd udpeget af EU-Kommissionen
C: Ministre fra medlemsstaternes regeringer

Hvad kendetegnede Danmarks forsvarspolitik gennem det meste af Den Kolde Krig?
A: Danmark var allieret med USA gennem NATO
B: Danmark var neutralt
C: Danmark var allieret med Sovjetunionen gennem Warszawa-pagten

Hvilken international organisation blev Danmark medlem af i 1945?
A: FN
B: EF
C: WTO

På hvilken dato markeres Danmarks befrielse i 1945 efter fem års tysk besættelse?
A: 8. marts
B: 9. april
C: 5. maj

Hvad blev der afholdt en folkeafstemning om i 1972?
A: Danmarks indtræden i EF
B: Indførelsen af folkepension
C: Ophævelsen af DR’s monopol på at sende tv

Hvordan har de politiske partiers medlemstal overordnet udviklet sig siden 1950?
A: Det er steget
B: Det er faldet

I hvilket årti blev Danmark ramt af en flerårig økonomisk krise, som blev udløst af store prisstigninger på olie?
A: 1930'erne
B: 1950'erne
C: 1970'erne

I hvilke to idrætsgrene vandt Danmark guld ved OL i Paris i 2024?
A: Svømning og længdespring
B: Badminton og håndbold
C: Tennis og boksning

Hvad blev den tidligere minister Dan Jørgensen indstillet til i august 2024?
A: Danmarks EU-kommissær
B: Formand for FN’s Generalforsamling
C: Formand for Folketinget

Hvilken skuespiller og komiker, som blandt andet har medvirket i Cirkus-revyen i perioden 1986-2021, døde i oktober 2024?
A: Dirch Passer
B: Helle Virkner
C: Ulf Pilgaard

Hvad blev aftalt i 'Den Grønne Trepart' mellem regeringen, kommunerne og en række erhvervsorganisationer, fagforeninger og miljøorganisationer i juni 2024?
A: At en del af Danmarks landbrugsjord skal omdannes til natur
B: At reducere kvoterne for, hvor meget der må fiskes i dansk farvand
C: At forhøje den offentlige støtte til el-biler

Hvem meddelte i september 2024, at hun ikke genopstiller ved næste valg efter 40 år som medlem af Folketinget?
A: Pia Olsen Dyhr
B: Mette Frederiksen
C: Pia Kjærsgaard

Har alle friskoler i Danmark pligt til at styrke elevernes respekt for grundlæggende friheds- og menneskerettigheder?
A: Ja
B: Nej

Kan man blive straffet med fængsel, hvis man snyder med optællingen af stemmer til Folketinget?
A: Ja
B: Nej

Hvilken af følgende handlinger er ulovlig i Danmark?
A: At melde sig ud af et trossamfund
B: At tvinge andre til en religiøs vielse

Kan en regering bestemme, at en forening skal opløses for altid?
A: Ja
B: Nej

Hvilken placering indtager Danmark ud af 49 europæiske lande, når det gælder rettigheder for LGBTI-personer (Rainbow Map 2024, International Lesbian, Gay, Bisexual, Trans and Intersex Association)?
A: Nr. 5
B: Nr. 15
C: Nr. 25
